{{Infobox universiteit
| naam              = Rijksuniversiteit Groningen
| afbeelding        = RUG Armoiries.jpg
| afbeeldingbreedte = 150
| buitenlandse naam = 
| latijnse naam     = Academia Groningana
| motto             = ''Verbum Domini lucerna pedibus nostris'' (Het woord van de Heer is een lamp voor onze voeten)
| oprichting        = 1614
| type              = 
| rector            = Prof. dr. [[Cisca Wijmenga]]  (vanaf 1  sept 2019)
| vz CvB          = Prof. dr. [[Jouke de Vries]]
| stad              = [[Groningen (stad)|Groningen]]
| land              = Nederland
| studenten         = 30.472 (per 01/09/2017 ingeschreven)
| staf              = 6500 incl [[UMCG]] (2017)
| lid van           = [[Coimbragroep|Coimbra]], [[EUA]], [[Stichting Academisch Erfgoed|SAE]]
| website           = http://www.rug.nl/
}}
De '''Rijksuniversiteit Groningen''' (RUG) is de [[universiteit]] in de Nederlandse stad [[Groningen (stad)|Groningen]]. De universiteit is gesticht in 1614 en daarmee na de [[Universiteit Leiden]] de oudste nog bestaande universiteit van Nederland.<ref>[http://www.rug.nl/about-us/who-are-we/history/short-history Verkorte geschiedenis van de Rijksuniversiteit Groningen]</ref> Met circa 30.000 studenten en ongeveer 6.000 medewerkers is het een van de grootste Nederlandse universiteiten.

== Naam en wapen ==
[[Bestand:Groningen, University (balloons).jpg|thumb|Ballonnen met het universiteitslogo]]
De universiteit zelf heeft sinds 1614 verschillende namen gevoerd: Hogeschool te Groningen, Universiteit van Stadt en Lande, Academia Provincalis Groningae et Omlandiae, Universitas Imperialis, Université Impériale, Academia Groningana (Keizerlijke Universiteit, Academie van Groningen; 1812),<ref>[https://www.youtube.com/watch?v=bW5tTMUTKHc Korte video over de pedelstaf, symbool van de Keizerlijke Universiteit]</ref> Rijkshogeschool Groningen en sinds 1876: Rijksuniversiteit Groningen.<ref>[http://www.rug.nl/society-business/university-museum/history/university-of-groningen/ De Rijksuniversiteit Groningen kende verschillende namen.]</ref>

Het [[Wapen (heraldiek)|wapen]] van de universiteit, in 1615 vastgesteld door de Staten van Stad en Lande van Groningen, bestond uit het wapenschild van de provincie Groningen, dat een samenvoeging is van het stadswapen en het wapen van de [[Ommelanden (Groningen)|Ommelanden]]. Dit provinciewapen is verdeeld in vier delen: linksboven en rechtsonder wordt het stadswapen afgebeeld, in de andere kwadranten het Ommelanderwapen. Op het wapenschild is een opengeslagen boek afgebeeld met de (afgekorte) tekst 'VER/BUM/DNI LU/CER/NA' die staat voor 'VERBUM DOMINI LUCERNA PEDIBUS NOSTRIS', Het woord des Heren is een lamp voor onze voeten, een zinsnede afkomstig uit [[Psalmen|Psalm]] 119:105. Het wapen wordt gedekt door een [[Kroon (heraldiek)|kroon]], bestaande uit vijf bladeren en vier [[Parel (hoofdbetekenis)|parels]].<ref>[https://web.archive.org/web/20070211070710/http://www.rug.nl/corporate/info/rughuisstijl/huisstijlelementen/windows/RUGwapenKleurGroot.jpg Het wapen van de Rijksuniversiteit Groningen] ([[Internet Archive]])</ref> Bij de vernieuwing van de [[huisstijl]] in 2008 is het wapen vereenvoudigd omdat dat handiger is bij [[Digitaal|digitale]] toepassingen.<ref>[http://www.rug.nl/about-us/how-to-find-us/huisstijl/basiselementen/logo/universiteitswapen Beschrijving van het originele wapen van de universiteit]</ref>

De universiteit heeft haar christelijke identiteit<ref>[http://www.rug400.nl/rug400_2/rug_definitief.dev/nl/tijdlijn.html Wetenschap volgens het woord van God. (zie de tijdlijn op 1 januari 1618)]</ref> achter zich gelaten en gekozen voor het motto: "Werken aan de grenzen van het weten". Tegenwoordig wordt echter meestal "founded in 1614 - top 100 university" gebruikt.

De afkorting RUG wordt door de universiteit alleen gebruikt in het Nederlands. In Engelse teksten en in contacten met het buitenland wordt "University of Groningen" (UG) gebruikt.<ref>{{cite web|url=http://archief.ukrant.nl/nieuws/rug-wordt-joedzjie|title=Rug wordt joedzjie|publisher=Universiteitkrant|accessdate=16 oktober 2017}}</ref>

== Geschiedenis ==
=== 17e en 18e eeuw ===
[[Bestand:UbboEmmius1618.jpg|thumb|[[Ubbo Emmius]], de eerste [[rector magnificus]]]]
De officiële opening vond plaats op 23 augustus 1614. De Rijksuniversiteit Groningen behoort tot de oudste universiteiten van Nederland. Haar academische traditie gaat terug tot [[1614]], het jaar dat de Universiteit als ''[[Hogeschool]]'' werd gesticht. De Juridische faculteit claimt overigens een nog oudere geschiedenis.<ref>[http://www.rjhbrink.eu/Berolini/400-jaar.htm De geschiedenis van de Juridische Faculteit]</ref> Daarmee is 'Groningen' na [[Universiteit Leiden|Leiden]] (1575) de oudste (nog bestaande) universiteit van Nederland (de [[Universiteit van Franeker]], die in 1811 werd gesloten, was van 1585).

De Groningse universiteit startte met vier [[Faculteit (onderwijs)|faculteit]]en: [[Theologie|Protestantse Godgeleerdheid]], [[Rechtsgeleerdheid|Rechten]], [[Geneeskunde]] en [[Filosofie]].<ref>[http://www.rug.nl/bibliotheek/search/catalogus-professorum/faculteiten Start van de universiteit met vier faculteiten]</ref> Ongeveer de helft van de studenten en docenten kwam in de zeventiende eeuw uit het buitenland. Zo kwam de eerste [[rector magnificus]], [[Ubbo Emmius]], uit Duitsland,<ref>[http://www.rug.nl/alumni/steun-de-rug/ubbo-emmius-fonds/ue-fonds/ubbo-emmius-%281547-1625%29 Ubbo Emmius: de eerste rector]</ref> zij het wel uit het nabijgelegen [[Oost-Friesland]] waarvan de taal vrijwel identiek is aan het Gronings. De eerste 75 jaren van haar bestaan ging het de universiteit voor de wind met een instroom van ongeveer honderd studenten per jaar.

Door theologische meningsverschillen, een moeizame relatie met de Staten en politieke perikelen – onder meer de belegering van de stad door '[[Gronings Ontzet|Bommen Berend]]' in 1672 – stagneerde de ontwikkeling van de universiteit aan het eind van de zeventiende en in de achttiende eeuw. Er stonden gemiddeld twee- à driehonderd studenten ingeschreven. Wetenschappelijk lichtpunt in de tweede helft van de achttiende eeuw was echter [[Petrus Camper]]. Als [[patholoog-anatoom]], veepestbestrijder en oprichter van de eerste chirurgische [[polikliniek]] was hij beroemd tot ver buiten de stadsgrenzen.

=== 19e eeuw ===
Ten gevolge van de Franse inlijving werd de Groningse universiteit in [[1812]] onderdeel van de Keizerlijke Universiteit van [[Parijs]].<ref>[http://www.rug.nl/bibliotheek/services/ub/gebouw/derdeverdieping/zaalbijzonderecollecties/bijzonderecollecties/programmata/academische_edicten Uitnodiging voor de inauguratie van de Keizerlijke Universiteit]</ref> Daarmee kwam Groningen goed weg. Eigenlijk wilde het Franse bestuur maar één universiteit in [[Nederland (hoofdbetekenis)|Nederland]] handhaven, en dat zou [[Universiteit Leiden|Leiden]] zijn. Een Franse inspectiecommissie bleek echter gecharmeerd van de stad en concludeerde dat de afstand tot Leiden vanuit het noorden wel erg groot was. Anders dan [[Universiteit Utrecht|Utrecht]], [[Universiteit van Franeker|Franeker]] en [[Universiteit van Harderwijk|Harderwijk]] bleef Groningen daarom open als universiteit.

In 1815 (totstandkoming van het [[Koninkrijk der Nederlanden]]) werd het een Rijkshogeschool. In 1850 kwam een nieuw Academiegebouw gereed dat de oude kloostergebouwen verving. Op 5 juni 1872 werd [[Aletta Jacobs]] er als eerste vrouw toegelaten. In de loop van de 19e eeuw liep het aantal studenten echter steeds verder terug en in 1876 gingen er stemmen op in Den Haag om de universiteit maar op te heffen. Uiteindelijk werd echter besloten om de universiteit open te houden. De Wet op het Hoger Onderwijs in 1876 verbeterde de positie van de universiteit ingrijpend. De universiteit kreeg de naam Rijksuniversiteit Groningen, er werd behalve in het [[Latijn]] ook in het Nederlands gedoceerd en de universiteit kreeg naast een onderwijs- nu ook een onderzoekstaak.<ref>[http://www.rug.nl/science-and-society/university-museum/history/university-of-groningen/1876-present Van Hogeschool naar Rijksuniversiteit] rug.nl</ref>

=== 20e en 21e eeuw ===
[[Bestand:RijksUniversiteit Groningen - University of Groningen.jpg|thumb|[[Academiegebouw (Groningen)|Academiegebouw]] (opgeleverd 1909, foto 2004)]]
De eerste decennia van de twintigste eeuw groeide het aantal faculteiten en opleidingen gestaag, en het aantal studenten explosief. Nadat het Academiegebouw in 1906 was afgebrand en de discussie over een nieuw Academiegebouw startte, gingen er in Den Haag echter toch weer stemmen op om de universiteit maar te sluiten omdat er voldoende andere universiteiten in het land waren. Uiteindelijk kwamen de gelden er toch. Het nieuwe gebouw werd, om de politici in Den Haag de wind uit de zeilen te nemen, in een hoog tempo gebouwd. In 1909 werd dit huidige Academiegebouw voltooid.

Bij het 300-jarig bestaan in 1914 stonden 611 studenten ingeschreven. In 1925 telde de universiteit, nadat er in 1906 brand was uitgebroken en er een renovatie en uitbreiding van het aantal gebouwen had plaatsgevonden, voor het eerst duizend studenten. Voor de brand stonden minder dan 500 studenten ingeschreven. In 1953 kwam de RUG internationaal in het nieuws doordat 'haar' professor [[Frits Zernike]] de [[Nobelprijs voor de Natuurkunde]] won voor zijn uitvinding van de [[fasecontrastmicroscoop]].<ref>{{en}}[http://www.nobelprize.org/nobel_prizes/physics/laureates/1953/zernike-bio.html Frits Zernike krijgt Nobelprijs] nobelprize.org</ref>
Na een terugval in de crisisjaren en met name de Tweede Wereldoorlog (toen de universiteit in tegenstelling tot bijvoorbeeld Leiden wel openbleef{{refn|group=noot|Als mogelijke reden hiervoor is wel aangevoerd dat de universiteit het zich niet dacht te kunnen permiteren om zich fel tegen de bezetter op te stellen en sluiting te riskeren (en dus de studenten maar adviseerde om zich gedeisd te houden) omdat men bang was dat na de oorlog Den Haag dan opnieuw zou kunnen proberen om de universiteit te sluiten.<ref>Mathijs Deen, "Een betoverende gebeurtenis", ''Broerstraat 5'' nr. 4, december 2017. pp.&nbsp;18-19.</ref>}}), groeide het studentenaantal vanaf 1945 in hoog tempo tot 20.000 in 1994.

In de jaren zeventig werkte de Rijksuniversiteit Groningen met enige tegenzin mee aan een universitair experiment. Onder leiding van de vroegere rector magnificus [[Jan Snijders (psycholoog)|Prof. J. Snijders]] werd in 1976 in [[Leeuwarden (stad)|Leeuwarden]] gestart met een [[Friesland (hoofdbetekenis)|Friese]] dependance van de Rijksuniversiteit Groningen. Hier werd, in samenwerking met de Agogische Academie Fryslân (AAF), het Sociaal Hoger Onderwijs gevormd. Doel was een samenwerking te creëren tussen hbo en universiteit, om een interdisciplinaire sociaal wetenschappelijke aanpak van het vakgebied 'welzijnsvraagstukken' te vormen. Friesland had daarmee 165 jaar na de opheffing van [[Universiteit van Franeker|Academie in Franeker]] weer universitair onderwijs op eigen grondgebied.

In 1985 kwam er door de vele problemen die er met de structuur waren en door bezuinigingen in het hoger onderwijs een eind aan deze opleiding. De AAF ging op in de [[Noordelijke Hogeschool Leeuwarden]]. Wel wordt nog altijd het eerste jaar van de Opleiding Nederlands Recht in Leeuwarden onderwezen.<ref>[http://www.rug.nl/rechten/voorlichting/vestiging-friesland/ Informatie over de eerstejaars rechtenstudie in Leeuwarden] rug.nl</ref>

[[Bestand:RuG Linnaeusborg panorama.JPG|thumb|De Linnaeusborg op het [[Zernikecomplex]] (foto augustus 2012)]]
In 2014 werd het 80e [[lustrum]] gedurende een maand (15 mei tot 15 juni) gevierd met diverse activiteiten in en rond de stad Groningen, met als thema "For [[Oneindigheid|Infinity]]" (4<math>\infty</math>).<ref>[http://www.rug.nl/news-and-events/events/lustrum/ Programma 400 jaar Rijksuniversiteit Groningen]</ref> In het kader van dit lustrum werd onder anderen de speelfilm "For infinity - The Movie" uitgebracht.<ref>[https://www.youtube.com/watch?v=Beu0s3UpXlI For Infinity; The Movie] Youtube.com</ref>

Begin 2015 maakte de Rijksuniversiteit Groningen bekend dat men in Leeuwarden een faculteit zal vestigen, onder de naam Campus Fryslân. In deze elfde faculteit wordt de in 2011 opgerichte University Campus Fryslân (UCF) geïntegreerd.<ref>[http://www.rug.nl/news/2015/01/university-returns-to-fryslan-after-two-hundred-years De University of Groningen/Campus Fryslân in Leeuwarden wordt officieel de elfde faculteit van de Rijksuniversiteit Groningen].</ref> Het doel van de campus is het aanbieden van brede bacheloropleidingen, masteropleidingen en promotie-opleidingen, waarbij de focus ligt op voor Fryslân relevante thema's zoals toerisme en zuivel.<ref>[http://www.rug.nl/cf/ RUG/Campus Fryslân] rug.nl</ref>

In 2016 ontving de Drents-Groningse chemicus [[Ben Feringa]] de [[Nobelprijs]] voor zijn werk aan moleculaire motoren.

== Organisatie ==
[[Bestand:Oude Boteringestraat 44 - 18635.jpg|thumb|Bestuursgebouw, [[Oude Boteringestraat]] 44]]
De RUG telt circa 6000 medewerkers, waarvan ongeveer 3500 wetenschappelijk personeel is. Hiermee is de RUG na de [[Universiteit van Amsterdam]] en de [[Universiteit Utrecht]] qua grootte de derde universiteit van Nederland en na het [[Universitair Medisch Centrum Groningen]] (UMCG) de grootste werkgever in de provincie Groningen.

De hoofdvestiging van de universiteit in Groningen is het [[Academiegebouw (Groningen)|Academiegebouw]] aan de [[Broerstraat (Groningen)|Broerstraat]]. Tegenover het Academiegebouw staat de in 2016/17 geheel verbouwde [[Universiteitsbibliotheek Groningen|Universiteitsbibliotheek]]. Het bestuursgebouw staat in de [[Oude Boteringestraat]]. De meeste faculteiten zijn gevestigd in de binnenstad van Groningen of daar vlakbij. De faculteiten Science and Engineering (voorheen Wiskunde en Natuurwetenschappen), Economie en Bedrijfskunde en Ruimtelijke Wetenschappen zijn, evenals het [[Kernfysisch Versneller Instituut|KVI - Center for Advanced Radiation Technology]] gevestigd op het [[Zernikecomplex]] (ook Zernike Campus Groningen genoemd), dat gelegen is aan de noordkant van de stad. Daarnaast heeft de RUG ook een vestiging in Leeuwarden (Rijksuniversiteit Groningen/Campus Fryslân<ref>[http://www.rug.nl/cf/ Rijksuniversiteit Groningen/Campus Fryslân]</ref>). Plannen om een "branch campus" op te richten in het Chinese [[Yantai]] zijn in januari 2018 afgeblazen.<ref>[https://nos.nl/artikel/2214377-rijksuniversiteit-groningen-blaast-plan-chinees-filiaal-af.html "Rijksuniversiteit Groningen blaast plan Chinees filiaal af"], NOS.nl, 29 januari 2018</ref>

Het [[Universiteitsmuseum (Groningen)|Universiteitsmuseum]] stelt tentoonstellingen samen uit de uitgebreide collectie van de universiteit. Deze omvat onder andere de collecties van het voormalige Anatomisch Museum,<ref>[https://web.archive.org/web/20141105173202/http://anatomie.ub.rug.nl/index.htm Bekijk het virtueel Anatomisch Museum van de Rijksuniversiteit Groningen]</ref> het voormalig Volkenkundig Museum Gerardus van der Leeuw<ref>{{pdf}}[http://www.rug.nl/science-and-society/university-museum/collections/ethnological/pdf/mgcataloguslr.pdf Volkenkundig Museum Gerardus van der Leeuw] rug.nl</ref> en het voormalige [[Natuurmuseum Groningen|natuurmuseum]].

De Rijksuniversiteit Groningen is vertegenwoordigd in de [[Stichting Academisch Erfgoed]], een stichting die als doel heeft om universitaire collecties en cultuurschatten in stand te houden.<ref>[http://www.academischerfgoed.nl/ De Rijksuniversiteit Groningen is lid van de Stichting Academisch Erfgoed]</ref>

=== Faculteiten ===
[[Bestand:090628 MedFac UMCG Groningen NL.jpg|thumb|Medische Faculteit (foto 2009)]]
In 2018 kende de RUG elf [[Faculteit (onderwijs)|faculteiten]]:
* Faculteit Economie en Bedrijfskunde<ref>[http://www.rug.nl/feb/ Faculteit Economie en Bedrijfskunde] rug.nl</ref> (Ontstaan in 2007 door een fusie van de Faculteit der Economische Wetenschappen ([[economie (wetenschap)|Economie]]) en de Faculteit [[Bedrijfskunde]]<ref>[http://www.rug.nl/news/2007/09/093_07 Fusie van Faculteit Economie en Faculteit Bedrijfskunde]</ref>)Opleidingen: bedrijfskunde, international business, [[econometrie]], [[economie (hoofdbetekenis)|economie]] en [[bedrijfseconomie]], [[accountancy]] en [[controlling]], business administration, [[MKB]] en [[ondernemerschap]], diverse double degree opleidingen.<ref>[http://www.rug.nl/feb/education/allprogrammes Opleidingen van de Faculteit Economie en Bedrijfskunde]</ref>
* Faculteit Godgeleerdheid en Godsdienstwetenschap ([[Theologie]] en [[Godsdienstwetenschap]])<ref>[http://www.rug.nl/ggw/ Faculteit Godgeleerdheid en Godsdienstwetenschap]</ref>
* Faculteit Gedrags- en Maatschappijwetenschappen ([[Onderwijskunde]], [[Pedagogiek|Pedagogische wetenschappen]], [[Psychologie]] en [[Sociologie]])<ref>[http://www.rug.nl/gmw/ Faculteit Gedrags- en Maatschappijwetenschappen]</ref>
* Faculteit der Letteren ([[Letteren (wetenschap)|Letteren]], [[Taalkunde|Taalwetenschap]], [[Cultuurwetenschappen]], [[Geschiedenis]], [[Journalistiek]], [[Archeologie]], [[Communicatiewetenschap]], [[Theaterwetenschappen]], [[Kunstgeschiedenis]], [[Internationale betrekkingen]])<ref>[http://www.rug.nl/let/ Faculteit der Letteren]</ref>
* Faculteit Medische Wetenschappen ([[Bewegingswetenschappen]], [[Geneeskunde]], [[Tandheelkunde]], onderdeel [[Universitair Medisch Centrum Groningen]])<ref>[http://www.rug.nl/umcg/ Faculteit Medische Wetenschappen]</ref>
* Faculteit Rechtsgeleerdheid ([[Rechtsgeleerdheid]], [[fiscaal recht]], [[Internationaal recht|Internationaal]]- en [[Europees recht]], [[IT-recht]], [[juridische bestuurskunde]], [[Nederlands recht]], [[notarieel recht]])<ref>[http://www.rug.nl/rechten/ Faculteit Rechtsgeleerdheid]</ref>
* Faculteit Ruimtelijke Wetenschappen ([[Ruimtelijke Wetenschappen]], [[Sociale Geografie]] en [[Planologie]], [[Technische planologie]])<ref>[http://www.rug.nl/frw/ Faculteit Ruimtelijke Wetenschappen]</ref>
* Faculteit Wijsbegeerte ([[Filosofie]], vroeger de Centrale Interfaculteit genoemd)<ref>[http://www.rug.nl/filosofie/ Faculteit Wijsbegeerte]</ref>
* Faculty of Science and Engineering (tot 2016 de faculteit Wiskunde en Natuurwetenschappen) ([[Wiskunde]], [[Informatica]], [[Biologie]], [[Farmacie]], [[Natuurkunde]], [[Technische natuurkunde]], [[Technische Bedrijfskunde]], [[Scheikunde]], [[Chemische technologie|Scheikundige technologie]], Energie- en [[Milieuwetenschappen]], [[Kunstmatige intelligentie]] en [[Astronomie|Sterrenkunde]])<ref>[http://www.rug.nl/fwn/ Faculteit Wiskunde en Natuurwetenschappen]</ref>
* [[University College Groningen]]<ref>[http://www.rug.nl/ucg/ University College Groningen]</ref>
* [[Campus Fryslân]] in de stad [[Leeuwarden (stad)|Leeuwarden]] ([[Friesland (hoofdbetekenis)|Friesland]]) fungeert als elfde [[Faculteit (onderwijs)|faculteit]] van de Rijksuniversiteit Groningen, waarin de in 2011 opgerichte `University Campus Fryslân` (UCF) werd geïntegreerd.

=== Internationale samenwerking ===
De RUG wil haar positie in de top van het Europese en mondiale hoger onderwijs verder versterken. Daarom gaat de RUG gericht strategische [[allianties]] aan met collega-instellingen waarvan onderzoeksprogramma's en/of opleidingen goed aansluiten bij het Groningse aanbod en die van een vergelijkbaar niveau zijn.<ref>[http://www.rug.nl/about-us/collaboration/ Samenwerkingsverbanden waarin de RUG participeert.]</ref>
Ook levert de RUG een bijdrage aan de verdere ontwikkeling van het wetenschappelijk onderwijs in [[ontwikkelingsland]]en en andere achterstandsgebieden.<ref>[http://www.rug.nl/about-us/internationalization/international-partner-agreements/development-aid/ De Rijksuniversiteit Groningen heeft al 20 jaar ervaring met ontwikkelingsprojecten.] (website RUG)</ref>
De belangrijkste buitenlandse samenwerkingspartners van de RUG zijn:
* Universiteiten die lid zijn van de [[Coimbragroep]],<ref>[https://web.archive.org/web/20160605170448/http://www.coimbra-group.eu/home/map De Rijksuniversiteit Groningen is lid van de Coimbra Group]</ref> [[European University Association]],<ref>[https://web.archive.org/web/20150217180215/http://www.eua.be/eua-membership-and-services/Home/members-directory.aspx?q=groningen De Rijksuniversiteit Groningen is lid] van de [[European University Association]]</ref> Asea Uninet<ref>[http://asea-uninet.org/index.php?seite=13.members De Rijksuniversiteit Groningen is lid van "Asea Uninet"]</ref> en APAIE.<ref>[https://web.archive.org/web/20150217185756/http://www.apaie.org/about/ Over de "Asia-Pacific Association for International Education"]</ref>
* De strategische partners:<ref>[http://www.rug.nl/about-us/internationalization/international-partner-agreements/strategic-partners Strategische partners van de Rijksuniversiteit Groningen]</ref> [[Universiteit van Uppsala]] (Zweden), [[Universiteit Gent]](België), [[Georg-August-Universität Göttingen]] (Duitsland),<ref>[http://www.u4network.eu/?q=about De Rijksuniversiteit Groningen is lid van het U4 universiteitsnetwerk]</ref> Universitas Gadja Mada, [[Universitas Indonesia]], [[Institut Teknologi Bandung]] (Indonesië), [[Tsinghua Universiteit]], [[Universiteit van Peking]], [[Fudan University]] (China), [[Universiteit van Osaka|Osaka University]] (Japan) en [[UNAM]](Mexico).
* Diverse universiteiten in Oost-Europa
* Samenwerking met diverse universiteiten in het kader van Socrates/Erasmus.<ref>[http://www.rug.nl/about-us/internationalization/international-partner-agreements/european-commission Erasmus+ partners van de Rijksuniversiteit Groningen]</ref>
* de [[Carl von Ossietzky Universiteit|Carl von Ossietzky Universität]] [[Oldenburg (Nedersaksen)|Oldenburg]], de [[Universiteit Bremen|Universität Bremen]] en in toenemende mate andere universiteiten in de Noord-Duitse regio (m.n. [[Hamburg]] en [[Rostock (stad)|Rostock]])
* Universiteiten in ontwikkelingslanden: ([[Universiteit van Ouagadougou]] in [[Burkina Faso]], [[Eduardo Mondlane Universiteit]] in [[Mozambique]], [[Can Tho Universiteit]] in [[Vietnam]], [[University of Limpopo|University of the North]] in Zuid-Afrika, Universiteit van [[Asmara]] in [[Eritrea]])

== Onderzoek ==
[[Bestand:De Harmonie (Groningen).jpg|thumb|De [[De Harmonie (Groningen)|Harmonie]] (foto 2009)]]
[[Bestand:RuG-Groningen-TFL.jpg|thumb|Technisch Fysisch Laboratorium (foto 2010)]]
[[Bestand:Zernikeborg (Zernikecomplex).JPG|thumb|Het Donald Smits Centrum voor Informatie Technologie (ICT) op het [[Zernikecomplex]] (opgeleverd 2002, foto 2005)]]
[[Bestand:Bernoulliborg.jpg|thumb|[[Bernoulliborg]] (oplevering en foto 2007)]]
[[Bestand:WSN-gebouw (Zernikecomplex).JPG|thumb|Duisenberg building (foto 2005)]]
[[Bestand:Zernike-gebouw (Zernikecomplex).JPG|thumb|Kapteynborg (foto 2005)]]
[[Bestand:RuG KVI panorama.JPG|thumb|KVI-CART Onderzoeksinstituut]]
Bij de Rijksuniversiteit Groningen wordt fundamenteel wetenschappelijk onderzoek verricht dat soms wordt toegepast voor het oplossen van maatschappelijke en individuele vraagstukken. Universitaire speerpunten daarbij zijn [[energie]], [[Gezondheid|gezond ouder worden]] en de [[Duurzame ontwikkeling|duurzame samenleving]]. Faculteiten hebben daarnaast eigen speerpunten. Bij verschillende faculteiten worden studenten actief betrokken bij het onderzoek. Op die manier hoopt men deze studenten te prikkelen om hun grenzen te verleggen.<ref>[http://www.rug.nl/education/ Inleiding over het onderwijs van de Rijksuniversiteit Groningen] (website RUG)</ref>

Een deel van de onderzoeksgroepen van de RUG is [[multidisciplinair]] samengesteld<ref>[http://www.rug.nl/research/ Inleiding over het onderzoek van de Rijksuniversiteit Groningen] (Website RUG)</ref><ref>[http://www.rug.nl/about-us/collaboration/research-collaboration/ Inleiding over de interdiciplinaire onderzoeksgroepen van de Rijksuniversiteit Groningen] (Website RUG)</ref> omdat ontwikkelingen in de wetenschap vaak ontstaan op de raakvlakken van verschillende vakgebieden. Ook neemt de RUG deel aan nationale en internationale onderzoeksprogramma's.

In 2015 verschenen er 6342 Groningse onderzoekspublicaties (waarvan 501 [[proefschrift]]en).<ref>[http://www.rug.nl/about-us/where-do-we-stand/facts-and-figures/annual-reports/rug-jaarverslag-2015.pdf Jaarverslag RUG 2015]</ref> In 2016 zijn 666 promovendi toegelaten tot een promotietraject (tegen 591 in 2015). Bijna 50% van de ingestroomde promovendi komt uit het buitenland. In 2016 vonden in totaal 535 promoties plaats, waarvan 21 [[cum laude]]. De groei heeft daarmee doorgezet, na het doorbreken van de 500-grens in 2015.<ref>[http://www.rug.nl/about-us/where-do-we-stand/facts-and-figures/annual-reports/rug-annual-report-2016.pdf Jaarverslag 2016: aantal promovendi.]</ref>

=== Onderzoeksinstituten ===
'''Geestewetenschappen en sociale wetenschappen'''
* Center for Language and Cognition Groningen (CLCG)
* Globalisation Studies Groningen (GSG)
* Centre for Religious Studies (CRS)
* Groningen Institute of Archeology (GIA)
* Groningen Instituut voor onderwijskundig onderzoek (GION)
* Groningen Research Institute of Philosophy (GRIPH)
* Groningen Research Institute for the Study of Culture (ICOG)
* Heijmans Instituut (voor psychologisch onderzoek)
* Nieuwenhuis Instituut (Pedagogie and Onderwijs Wetenschappen)
* Sociologisch Instituut Groningen (onderdeel van Interuniversity Center for Social Science Theory and Methodology (ICS))
* Urban and Regional Studies Institute (URSI)
* Centre for Law, Administration and Society (CRBS)
* Centrum voor Openbare Orde en Veiligheid
* Global Health Law Groningen Research Centre (GHLG)
* Groningen Centre for Law and Governance Onderzoekscentra Gronings Centrum voor Aansprakelijkheid en Schade (GCAS)
* Gronings Centrum voor Kinderrechten in de Gezondheidszorg
* Groningen Centre for European Financial Services Law (GCEFSL)
* Groningen Centre of Energy Law (GCEL)
* Groningen Centre for Law and Governance (GCL)
* Instituut voor Ondernemingsrecht (IVO)
* Notarieel Instituut Groningen
* Economics, Econometrics and Finance (EEF)
* Global Economics and Management (GEM)
* Human Resource Management & Organisational Behaviour (HRM-OB)
* Innovation & Organization (IO)
* Marketing
* Operations Management & Operations Research (OPERA)
* [[Nederlands Interdisciplinair Demografisch Instituut]] (NIDI)

'''Biomedische en natuurwetenschappen'''
* Behavioral and Cognitive Sciences (BCN) / UMCG
* Biomedical engineering, Materials science and Application (BMSA)
* Center for Behavior and Neurosciences (CBN)
* Cancer Research Center Groningen (CRCG) / UMCG
* Graduate School for Drug Exploration (GUIDE) / UMCG
* Groningen Biomolecular Sciences and Biotechnology (GBB)
* Groningen Research Institute of Pharmacy (GRIP)
* Northern Center for Healthcare Research (NCH)
* Artificial Intelligence and Cognitive Engineering (ALICE)
* Energy and Sustainability Research Institute Groningen (ESRIG)
* Centre for Theoretical Physics
* Centre for Synthetic Biology
* Centre for Systems Biology
* Centre for Systems Chemistry
* ENgineering and TEchnology institute Groningen (ENTEG)
* Instituut voor Didactiek en Onderwijsontwikkeling (IDO)
* Institute of Mathematics and Computing Science (IWI)
* Information Technology for Healthy Aging and E-Health Lab (ITHAL)
* Johann Bernoulli Instituut for Wiskunde en Computerwetenschap (JBI)
* [[Kapteyn Instituut]] ([[Sterrenkunde]] en [[Astronomie]])
* Center for Advanced Radiation Technology (KVI-CART)
* Stratingh Institute for Chemistry
* Van Swinderen Institute for Particle Physics and Gravity
* [[Zernike Institute for Advanced Materials]] (ZIAM)<ref>{{cite web|url=http://www.rug.nl/zernike|title=The Zernike Institute for Advanced Materials|publisher=|accessdate=16 oktober 2017}}</ref>

== Onderwijs ==
=== Studies en studentenpopulatie ===
[[Bestand:StudentenRUG.jpg|thumb|Groei van de studentenbevolking aan het begin van de 21e eeuw]]
De universiteit biedt 48 [[bachelor]]opleidingen (waarvan 29 in het Engels) en 167 [[Master (graad)|masteropleidingen]] (waarvan 126 in het Engels) aan.<ref>[http://www.rug.nl/about-us/where-do-we-stand/facts-and-figures/ Opleidingen van de Rijksuniversiteit Groningen 2017]</ref>

Er studeerden per 1 oktober 2016 28.756 studenten aan de RUG, een stijging van 2,5% ten opzichte van 2015.<ref>[http://www.rug.nl/about-us/where-do-we-stand/facts-and-figures/ Feiten en cijfers Rijksuniversiteit Groningen 2015]</ref> Op 1 september 2017 was dit aantal verder gestegen tot 30.472 studenten. Het aantal nieuwe inschrijvingen steeg daarmee met 9,2% ten opzichte van het jaar daarvoor. Voor de propedeusefase hadden zich per oktober 2017 5429 (2016: 4972) nieuwe studenten ingeschreven (waarvan 1512 uit het buitenland), voor de masterfase kwamen 822 studenten van buiten de RUG. Het totaal aantal nieuwe inschrijvingen is 7110 (2016: 6513), inclusief de schakelprogramma’s. De 5817 buitenlandse studenten komen behalve uit Duitsland (1964), Groot-Brittannië (423) en China (317) uit zo'n 120 andere landen.<ref>[https://www.rug.nl/news/2017/10/rijksuniversiteit-groningen-scoort-dit-jaar-met-beta-economie-rechten-en-godsdienstwetenschap Rijksuniversiteit Groningen scoort dit jaar met bèta, economie, rechten en godsdienstwetenschap]</ref><ref>[http://www.rug.nl/about-us/where-do-we-stand/facts-and-figures/ Feiten en cijfers Rijksuniversiteit Groningen 2016]</ref><ref>[https://www.rug.nl/about-us/where-do-we-stand/facts-and-figures/ Kerncijfers RUG 2017]</ref>

== Externe beoordelingen ==
De RUG streeft er naar haar internationale positie tot uiting te laten komen in de rangschikking van internationale universiteiten. Volgens de universiteit kan, uitgaande van de meest toonaangevende rangschikkingen, de Rijksuniversiteit Groningen, op het gebied van onderzoek, gerekend worden tot de wereldwijde top 100. Er zijn verschillende instanties die universiteiten wereldwijd met elkaar vergelijken op basis van diverse criteria. Zo is een veel aangehaalde rangschikking de [[Times Higher Education World University Rankings]] (THE), die de RUG in 2014 wereldwijd op plaats 117 zette en in 2015 op plaats 74.<ref>[http://www.timeshighereducation.co.uk/world-university-rankings/2014-15/world-ranking/institution/university-of-groningen THE-WUR Rankings 2014-2015]</ref><ref>[https://www.timeshighereducation.com/world-university-rankings/2016/world-ranking#!/page/2/length/25 De Rijksuniversiteit Groningen staat in de THE-ranking van 2015 op plaats 74.]</ref>
Volgens de THE behoren de onderzoeksgroepen van scheikunde, ecologie/biologie en materiaaltechnologie/nanowetenschap tot de top 3 van de Europese onderzoeksuniversiteiten en wereldwijd tot de top 10. Andere belangrijke onderzoeksgroepen zijn: moleculaire biologie, medische wetenschappen, neurowetenschappen, marketing, sociologie, filosofie, theologie, archeologie, linguïstiek en culturele wetenschappen. Ook in een aantal andere toonaangevende internationale ranglijsten staat de RUG vaak in de top 100 van beste universiteiten.<ref>[http://www.rug.nl/about-us/where-do-we-stand/rankings De internationale positie van de Rijksuniversiteit Groningen.]</ref>

Ook bekend is de [[Academic Ranking of World Universities]], een mondiale Top 500 die jaarlijks gepubliceerd wordt door de [[Shanghai Jiao Tong Universiteit]]. De RUG stond in 2014 op plaats 82 en in 2015 op plek 75. In 2017 is de RUG in deze ranking gestegen naar positie 59 wereldwijd.<ref>[http://www.shanghairanking.com/World-University-Rankings/University-of-Groningen.html Academic Ranking of World Universities 2014]</ref><ref>[http://www.shanghairanking.com/ARWU2015.html Academic Ranking of World Universities 2015]</ref><ref>[http://www.shanghairanking.com/ARWU2017.html In 2017 is de RUG in de ARWU-ranking gestegen naar positie 59 wereldwijd.]</ref> Op verschillende andere ranglijsten, waarbij uiteenlopende criteria als duurzaamheid, carrièreperspectief of aantrekkelijkheid voor studenten zijn gebruikt, komt Groningen in de top 100 of 200 voor.<ref>[http://www.topuniversities.com/node/2525/ranking-details/university-subject-rankings/2014 QS World University Rankings 2014-2015]</ref><ref>[http://www.topuniversities.com/universities/university-groningen#wur QS World University Rankings 2015]</ref><ref>[https://web.archive.org/web/20151002011642/http://nturanking.lis.ntu.edu.tw/DataPage/OverallRanking.aspx?y=2014 NTU Ranking]</ref><ref>[http://www.webometrics.info/en/Europe/Netherlands Webometrics ranking]</ref><ref>[http://www.webometrics.info/en/Europe Webometrics ranking 2017]</ref><ref>[http://www.the-scientist.com/?articles.view/articleNo/32392/title/Best-Places-to-Work-Academia--2012/ Best places to work ranglijst]</ref><ref>[http://greenmetric.ui.ac.id/ UI GreenMetric Ranking of World Universities 2012]</ref><ref>[https://web.archive.org/web/20141008123359/http://greenmetric.ui.ac.id/ranking/detailUniv/2013/rug.nl GreenMetric Ranking of World Universities 2013]</ref><ref>[http://www.rug.nl/education/news/news-prospective-students/groningen-best-university-isb Persbericht International Student Barometer]</ref><ref>[https://web.archive.org/web/20150217033507/http://emerging.fr/rank_en.html Global Employability Survey 2014]</ref>

Binnen Nederland wordt Groningen onder meer door de volgende ranglijsten beoordeeld:
* In de Keuzegids Universiteiten staat de Rijksuniversiteit Groningen in de categorie Brede Klassieke Universiteiten op de tweede plaats van de zes.<ref>[https://web.archive.org/web/20141126002441/http://www.keuzegids.org/nieuws7698 Herdruk Keuzegids Universiteiten 2015]</ref> Tot de "topopleidingen" van Nederland (76 punten of meer) behoren de opleidingen [[Archeologie]] (78 punten), [[Religiewetenschappen]] (76 punten), [[Technische natuurkunde]] (76 punten), [[Theologie]] (88 punten), [[Wijsbegeerte]] (76 punten) en [[Wiskunde]] (86 punten). Tien Groningse opleidingen (Archeologie, [[Bedrijfskunde]] (bij voltijdsuniversiteiten), [[Bewegingswetenschappen]], Engelse taal en cultuur (English Language and Culture), [[Farmacie]], [[Kunstgeschiedenis]], Religiewetenschappen, Technische [[Planologie]], [[Theologie]] en Wiskunde) werden beoordeeld als de beste in hun categorie.<ref>[http://www.rug.nl/news/2014/10/four-_top-degree-programmes__-eight-best-in-their-category Keuzegids herzien: nu zes topopleidingen en tien eerste plaatsen]</ref> Voor de master opleidingen staat de Rijksuniversiteit Groningen in de categorie Brede Klassieke Universiteiten op de eerste plaats.<ref>https://www.rug.nl/news/2018/03/university-of-groningen-the-best-broad-master-university-in-the-netherlands</ref>
* In 2014 verrichtte het onafhankelijke Schotse onderzoeksbureau Biggar Economics, dat gespecialiseerd is in het duiden van de economische impact van kennis- en [[onderzoeksinstelling]]en, in opdracht van RUG en UMCG onderzoek naar de economische impact van RUG en UMCG. Het opgeleverde rapport concludeerde dat de Rijksuniversiteit Groningen tezamen met het [[Universitair Medisch Centrum Groningen]] (UMCG) zorgt voor ruim 12.500 [[fulltime]] banen en een jaaromzet van €1,4 [[miljard]]. De impact van RUG en UMCG op de economie van [[Noord-Nederland]] en Nederland als totaal is echter veel groter. Gezamenlijk zijn RUG en UMCG verantwoordelijk voor ruim 24.000 banen in Groningen, bijna 30.000 in de noordelijke provincies en ruim 60.000 banen in Nederland. Samen dragen RUG en UMCG jaarlijks €2,6 miljard bij aan de Noord-Nederlandse economie en €5,4 miljard aan de Nederlandse economie.<ref>[http://www.rug.nl/news-and-events/news/archief2014/nieuwsberichten/rug-umcg-economic-impact-fact-sheet-27jun14.pdf Fact Sheet: Economic impact of RUG en UMCG]</ref><ref>[http://www.rug.nl/news-and-events/news/archief2014/nieuwsberichten/rug-umcg-economic-impact-report-27jun14.pdf Biggar Economics. ''Combined Economic Impact of the University of Groningen and UMC Groningen''. (2014)]</ref>

== Studentenleven ==
Het studentenleven speelt zich onder andere af bij studie- en studenten(sport)verenigingen.
Zie voor een opsomming:
* [[Lijst van universitaire studieverenigingen#Rijksuniversiteit Groningen|Lijst van studieverenigingen]]<ref>[http://www.rug.nl/education/find-out-more/extracurricular-activities-associations/ Overzicht van de Groningse studentenverenigingen]</ref><ref>[http://www.rug.nl/education/find-out-more/extracurricular-activities-associations/international-student-associations Internationale Studieverenigingen van de Rijksuniversiteit Groningen]</ref>
* [[Lijst van studentengezelligheidsverenigingen in Nederland#Groningen|Lijst van studentengezelligheidsverenigingen]]<ref>[http://www.rug.nl/education/find-out-more/extracurricular-activities-associations/student-societies Studentengezelligheidsverenigingen in Groningen]</ref>
* [[Lijst van confessionele studentenverenigingen in Nederland#Groningen|Lijst van confessionele studentenverenigingen]]
* [[Lijst van studentenmuziekverenigingen#Groningen|Lijst van studentenmuziekverenigingen]]<ref>[http://www.rug.nl/education/find-out-more/extracurricular-activities-associations/cultural Culturele verenigingen van de Rijksuniversiteit Groningen]</ref>
* [[Lijst van Nederlandse studentensportverenigingen#Groningen|Lijst van studentensportverenigingen]]<ref>[https://web.archive.org/web/20150217180815/http://www.aclosport.nl/en/sports/ Website van de studentensportverenigingen in Groningen]</ref>

== Eredoctoraten ==
{{Zie hoofdartikel|Lijst van eredoctoraten van de Rijksuniversiteit Groningen}}

== Bekende alumni en medewerkers ==
{{Zie hoofdartikel|Lijst van bekende alumni en medewerkers van de Rijksuniversiteit Groningen}}
In de loop van haar bestaan heeft de RUG talenten voortgebracht van heel verschillende aard. Onder hen zijn de eerste daadwerkelijk afgestudeerde vrouwelijke student ([[Aletta Jacobs]]),<ref>[http://www.rug.nl/science-and-society/illustra2014/aletta-jacobs Aletta Jacobs: de eerste afgestudeerde vrouwelijke student in Nederland]</ref> de eerste vrouwelijke lector in Nederland ([[Marie Elise Loke]], 1907),<ref>[http://www.rug.nl/let/organization/bestuur-afdelingen-en-medewerkers/afdelingen/afdeling-rtc/oudromaans/geschiedenis Marie Elise Loke: de eerste vrouwelijke lector van Nederland]</ref> de eerste Nederlandse ruimtevaarder ([[Wubbo Ockels]])<ref>[http://www.rug.nl/news/2014/05/0519wubboockels Wubbo Ockels: Een van de beroemdste alumni van de Rijksuniversiteit Groningen]</ref><ref>[http://www.nasa.gov/externalflash/the_shuttle/239.html Informatie van NASA over Wubbo Ockels]</ref> en de eerste president van de Europese Centrale Bank ([[Wim Duisenberg]]).<ref>[http://www.rug.nl/education/summer-winter-schools/excellent-research-university/ Wim Duisenberg: Alumnus van de Rijksuniversiteit Groningen]</ref> Naar deze laatste alumnus werden een gebouw<ref>[http://www.rug.nl/news-and-events/newsletters/international/2010/duisenbergbuilding Duisenberggebouw]</ref> en een leerstoel<ref>[http://www.rug.nl/research/our-top-research/top-researchers/named-chairs/duisenberg-chair Duisenberg leerstoel]</ref> genoemd.

== Publicaties ==
* Klaas van Berkel: ''Universiteit van het Noorden. Vier eeuwen academisch leven in Groningen. Deel 1: De oude universiteit 1614-1876''. Hilversum, Verloren, 2014. {{ISBN|978-90-8704-466-4}}
* Klaas van Berkel: ''Universiteit van het Noorden. Vier eeuwen academisch leven in Groningen. Deel 2: De klassieke universiteit 1876-1945''. Hilversum, Verloren, 2017. {{ISBN|978-90-8704-681-1}}
* Jolanda Oosterheert: ''In vol ornaat. Vier eeuwen Groningse senaatsgalerij''. Groningen, 2009. {{ISBN|9789077922576}}
* ''Universitair leven in Groningen 1614-1989. Professoren en studenten, boek en uitgeverij''. Red. J. Kingma, W.R.H. Koops en F.R.H. Groningen, 1989. {{ISBN|90-367-0162-7}}
* R.E.O. Ekkart en J. Schuller tot Peursum-Meijer: ''Groninger academieportretten. Catalogus van de portretten in het Academiegebouw en de Bibliotheek der Rijksuniversiteit te Groningen''. Groningen, 1978. Geen ISBN
* Historisch Genootschaap te Groningen: ''Album Studiosorum Academiae Groninganae.'' Boekdrukkerij B. Wolters, Groningen, 1915

== Externe link ==
* [http://www.rug.nl/ Officiële website]

{{Appendix|1=noot|2=
{{References|group=noot}}
----
'''Referenties'''
{{References|2=2}}
}}
{{Commonscat|Rijksuniversiteit Groningen}}
{{Navigatie universiteiten Nederland}}
{{Navigatie Coimbragroep}}

[[Categorie:Rijksuniversiteit Groningen| 1]]
